<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>history</title>
    <meta name="description" content="העיר חיפה למטיילים - היסטוריה">
    <style>
        p {
            text-align: center;
            direction: rtl;
            font-size: 30px;


        }

        body {
            background-color: rgb(255, 224, 224);
            color: rgb(61, 16, 16);
            text-align: center;
            font-family: Georgia;
        }

        a:link {
            color: rgb(13, 16, 212);
        }

        a:visited {
            color: rgb(4, 6, 19);
        }

        a:hover {
            color: lime;
        }
    </style>
</head>

<body>
    <p><b>בימי קדם</b>
        <br>
        ההתיישבות באזור חיפה החלה בתקופת הברונזה המאוחרת. בתל אבו הואם שבאזור מפרץ חיפה נמצאו שרידים של עיר ששימשה כעיר
        נמל החל מהמאה ה-15 לפנה"ס ועד התקופה ההלניסטית. מצדה השני של חיפה נמצא תל שקמונה שבו נמצאו שרידי עיר שהתקיימה,
        אם כי לא ברציפות, מהמאה ה-14 לפנה"ס עד המאה ה-7. שרידי עיר עתיקה מהתקופה הביזנטית והתקופה הערבית הקדומה נמצאו
        בחורבת קסטרא.</p>
    <p style="font-size: 20px;"><b>שרידי מבנים בתל שקמונה בחיפה</b></p>
    <div style="text-align: center; ">
        <img src="Shikmona.JPG" style="width: 400px;" alt="Shikmona image">
    </div>
    <p>התייחסות לאירועים באזור בממצאים שבכתב אנו מוצאים החל ממאה ה-3 לפני הספירה. שני מקומות באזור חיפה, נקשרו על פי
        המסורת לאירועים שהתרחשו במאה ה-9 לפני הספירה עוד בתקופת ממלכת ישראל. המערה בה השתמש אליהו הנביא מיוחסת כיום
        לאתר מערת אליהו (נמצאת בסמוך לשכונת קריית אליעזר שבמערב העיר), והכינוס הציבורי הגדול בהר הכרמל במעמד של
        אליהו הנביא כנגד נביאי הבעל. מיוחס כיום לפי מסורות שונות לאתר המוחרקה.</p>

    <p>מהעיר יצאו רבנים ידועים, הנזכרים במשנה ובתלמוד, וביניהם "יוסף החיפני", עוזרו של רבי יהודה הנשיא, והאמורא רבי
        אבדימי דמן חיפה (שציון קברו נמצא בדרך יפו בסמוך למפגשה עם דרך העצמאות). כמו כן, חיפה נזכרת כיישוב שיהודיו לא
        הורשו לעלות לתורה, בשל אי הקפדתם על הגייה נכונה בעברית: ”אין מורידין לפני התיבה לא אנשי בית שאן ולא אנשי בית
        חיפה ולא אנשי טבעונין מפני שקורין לאלפין עיינין ולעיינין אלפין“. במדרש איכה רבה נזכרת חיפה כעיר יהודית
        שסבלה מהאוכלוסייה הנכרית של העיר קסטרא הסמוכה.</p>
    <p><b>ימי הביניים</b>
        <br>
        מסוף התקופה הביזנטית (המאה השביעית) ועד סוף שנת 1000 אין כל מידע על חיפה. רק בראשית המאה ה-11 החלה העיר
        להופיע בספרי תיירים המספרים שבחיפה יש בוני ספינות. בתקופה זו הח'ליף של בגדאד, אשר משל על האזור, מסר
        את העיר לרשות היהודים בעבור תשלום של מס שנתי. לקהילה היהודית בעיר באותה תקופה היה שם הן בארץ והן בחו"ל
        ור' אליהו בן שלמה הכהן, ראש ישיבת ארץ ישראל, מאחרוני גאוני ארץ ישראל, כינס בה בשנת 1084 ועידה חשובה. על
        פי מגילת אביתר, הוא חידש באותה שנה את ה"גאונות ואת הסמיכה בחיפה בבית הוועד". במשך השנים התבססה
        העיירה כעיר נמל קטנה לצד הנמל הגדול שפעל בעכו, ובמהלך ימי הביניים העיר בוצרה.</p>
    <p>ביולי 1100 ערכו הצלבנים מתקפה צבאית על העיר (שהייתה באזור בו נמצאת שכונת בת גלים כיום). על פי ספרות
        המחקר, התגוררה בחיפה באותה תקופה קהילה יהודית גדולה. מונאכוס, הנזיר מוונציה, כינה בשנת 1116 את חיפה
        בשם "עיר השטן" ואת הלוחמים המגינים עליה "שונאי האלוהים", רמז ברור ליהודים, ש"הגנו בחזקה, באש ובחרב,
        על עצמם ועל חייהם". אלברט מאאכן מתאר את המערכה: "כאשר הקריבו אבירי צרפת את המכונה העצומה לחומה...עלו
        התושבים - יהודים על פי מוצאם...על החומה ובחימה עזה נלחמו בנשקם נגד הנוצרים. ההיסטוריון בן-ציון
        דינור הדגיש את דימויה: "העיר היא עיר יהודית ... אזרחיה - יהודים (סארצינים [מוסלמים] נמצאים רק
        בחיל-המצב!), הגנתה - הגנת יהודים, וניצחונה - חרפת הנוצרים. ואת העובדה הזאת מזכירים האחד לשני וחוזרים
        ומזכירים" מנהיגי הצלבנים ולוחמיהם.
    </p>
    <p>
        ההתקפה הצלבנית על העיר מוקפת החומה, שילבה כוחות מן היבשה ומן
        הים. כוחות הימיָה שנעו בכ-200 כלי שיט אל חיפה, הגיעו מהרפובליקה של ונציה. התושבים היהודים הצטרפו אל
        חיל המצב הפאטימי הקטן; "הם עמדו על נפשם איתנים", עד שהכוחות הצלבנים התייאשו ונסוגו. כאשר חזרה
        הסתערות הצלבנים, עמדו היהודים והמוסלמים "בפניהם בגבורה ללא הפוגה". לאחר הפוגה, חזרו הכובשים
        הצלבנים והפעילו כוחות מסתערים איתנים. אלברט מאאכן מספר כי טאנקארד עודד את אביריו "להילחם ביהודים,
        המגינים באומץ-לב כזה על העיר... ואולם האזרחים היהודים ביחד עם גדודי הסארצינים התנגדו להם בכל תוקף,
        ומעל החומה יצקו עליהם למטה שמן וזפת רותחת ואש ושיחים השליכו עליהם ועל המכונה". לאחר כ-27 ימי
        מצור, נפל "מבצר חיפה" כשמו העברי, בידי הכובשים הצלבנים. חלק
        מהתושבים נמלטו אל קיסריה ועכו, שאר התושבים, שלא הספיקו להימלט, נרצחו בידי הצלבנים. ההיסטוריון בנימין
        זאב קדר מציין כי "הייתה זו הפעם האחרונה, לפני הופעתם של הגדודים העבריים במלחמת העולם הראשונה, שכוח
        יהודי נטל חלק במערכה צבאית על אדמתה של ארץ-ישראל". מדברי אלברט מאאכן משתמע שחיפה הייתה עיר
        יהודית ואילו גדודי הסארצינים באו אל העיר כדי לעזור בהגנתה. על פי הידוע, עסקו היהודים בחיפה בבניית
        אניות. לאחר הכיבוש הפכה חיפה ליישוב שעיקר אוכלוסייתו היא נוצרית ומוסלמית. חומות העיר שנהרסו
        שוקמו על ידי הצלבנים, אולם המספנות לא שוקמו. בשנת 1187 בקירוב עברה חיפה לשלטונו של צלאח א-דין ותחת
        חסותו התיישבו בעיר יהודים רבים והקימו קהילה משגשגת. בשנת 1265 נכבשה העיר על ידי ביברס, חומותיה נהרסו
        והיא הפכה ליישוב דייגים קטן.</p>
    <p>במאה ה-14 אנו מוצאים אזכור של העיר בתיאוריהם של רבי אשתורי הפרחי ושל רבי יצחק חילו.
        במקורות אלה מתואר שבחיפה חזרה להתקיים באותן שנים קהילת יהודית משמעותית. במאות ה-15
        ה-16 וה-17 חיפה מוזכרת מעט מאוד ונראה שלא התקיים בה יישוב יהודי משמעותי.</p>
    <a href="index.html" target="_blank">חיפה</a>

    <br>
    <a href="project2.html" target="_blank">אוכלוסייה</a>
    <br>
    <a href="project3.html" target="_blank">תיירות</a>
    <br>
    <a href="project4.html" target="_blank">דברו איתנו</a>
    <div style="text-align: left;">
        <a href=" https://www.haifa.muni.il" target="_blank">Haifa City</a>
        <br>
        <a href="https://he.wikipedia.org/wiki/היסטוריה_של_חיפה" target="_blank">history</a>
        <br>
        <a href="https://www.colbonews.co.il/haifa-news/18615" target="_blank">population</a>
        <br>
        <a href="https://www.haifa.muni.il/place/bahai-gardens" target="_blank">Bahai Gardens</a>
        <br>
    </div>


</body>

</html>